<!DOCTYPE html><html><head>

<meta charset="utf-8">
<meta http-equiv="X-UA-Compatible" content="chrome=1">
<meta name="HandheldFriendly" content="True">
<meta name="MobileOptimized" content="320">
<meta name="viewport" content="width=device-width, initial-scale=1.0">
<meta name="referrer" content="no-referrer">

<meta name="description" content="Welcome to my site.">

<meta name="twitter:card" content="summary">
<meta name="twitter:domain" content="https://salmanlee.github.io/youth77">

<meta name="twitter:image" content="https://salmanlee.github.io/youth77/tn.png">
<meta name="twitter:title" property="og:title" itemprop="title name" content="Youth77">
<meta name="twitter:description" property="og:description" itemprop="description" content="Welcome to my site.">
<meta name="og:type" content="website">
<meta name="og:url" content="https://salmanlee.github.io/youth77">
<meta name="og:image" itemprop="image primaryImageOfPage" content="https://salmanlee.github.io/youth77/tn.png">

<link rel="shortcut icon" href="https://salmanlee.github.io/youth77/7.png" id="favicon">
<link rel="stylesheet" href="https://salmanlee.github.io/youth77/css/style.css">

<link rel="stylesheet" href="https://fonts.googleapis.com/css?family=Didact+Gothic">

<script src="https://code.jquery.com/jquery-3.3.1.min.js" integrity="sha256-FgpCb/KJQlLNfOu91ta32o/NMZxltwRo8QtmkMRdAu8="
    crossorigin="anonymous"></script>







<title>

About

</title></head><body>
<div class="wrap">
<div class="section" id="title">About</div>

<div class="section" id="content"><p>晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之，复前行，欲穷其林。</p>

<p>林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。</p>

<p>见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”</p>

<p>既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。</p>

<p>南阳刘子骥，高尚士也，闻之，欣然规往。未果，寻病终，后遂无问津者。</p>
</div>


<div class="section bottom-menu"><hr/><p>


<a href="/youth77/posts">博客</a>


&#183; <a href="/youth77/gallery">相册</a>
&#183; <a href="/youth77/about">关于</a>

&#183; <a href="https://salmanlee.github.io/youth77">首页</a></p></div>


<div class="section footer">Youth77&rsquo;s site, a slob&rsquo;s site.</div>
</div>
</body></html>